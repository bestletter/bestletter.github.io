---
author: dainius
comments: true
date: 2011-11-03 21:57:13+00:00
layout: post
slug: dienos-issukis-tobulejimui-reikia-tikslo
title: Dienos iššūkis - tobulėjimui reikia tikslo
wordpress_id: 54
categories:
- asmeninis tobulėjimas
tags:
- motyvacija
- rašymas
- skaitymas
- tobulėjimas
- uždarbis
---

Žmonės gana dažnai patiria kalbėjimo, rašymo ar veiksmo blokadą - tokia būsena, kai lyg ir nori kažką padaryti, tačiau sunku prisiversti žengti pirmąjį žingsnį. Man pastaruoju metu gana dideles problemas kėlė "skaitymo blokada" - skaitai, informacijos daug, o veiksmui pradėti taip ir nelieka laiko. Jau minėjau, kad esu užsiregistravęs [DailyChallenge](https://challenge.meyouhealth.com/2011/11/3/use-your-5-senses-to-envision-your-number-one-goal) svetainėje. Štai šiandien, kaip iššūkis man buvo pateikta užduotis tiesiog tobulai, visomis juslėmis įsivaizduoti kaip aš pasiekiu savo tikslo. Tai ir pamėginsiu aprašyti šiame įraše.

Kol kas vidutinio laikotarpio mano tikslas - pradėti gauti pajamas iš rašymo (šiame ir kituose tinklaraščiuose), kad jos būtų ne mažesnės negu mano dabar gaunamas uždarbis iš taip vadinamojo 8-17 darbo.  Kai turime tikslą, tuomet jau galima įsivaizduoti kaip jausimės jį pasiekę.


<blockquote>Kadangi jau turiu pakankamas pajamas iš veiklos, kuri man patinka, suburiu bendraminčių komandą ir plėtoju veiklą. Dirbu "namų ofise". Jaučiuosi tvirtai, turiu pagrindą po kojomis, galiu atsisakyti savo kasdienio darbo ir atsidėti vien rašymui - veiklai, kuri man patinka ir kurioje noriu, moku ir galiu tobulėti.

Kasdien aš rašau po 3-4 valandas, likusį darbo laiką bendrauju su bendraautoriais, klientais, partneriais.

Straipsnio iliustracijoje matote, kaip mano namų ofisas įrengtas. Švara, tvarka ir tikslumas. Medžio ir stiklo kvapas. Teigiama atmosfera ir daug saulės šviesos.</blockquote>


Štai tiek minčių šiam kartui. Tikiu, kad šis trumpas aprašymas padės įveikti skaitymo ir informacijos kaupimo maniją ir paskatins veikti ryžtingiau ir tikslingiau.
