---
author: dainius
comments: true
date: 2011-08-31 13:36:54+00:00
layout: post
slug: kur-mano-kofeinas
title: Kur mano kofeinas?
wordpress_id: 15
categories:
- iššūkis
tags:
- kofeinas
- miegas
- savijauta
---

Nors pradžioje planavau rašyti sekmadieniais, tačiau darbų grafikas dėliojasi taip, kad gaunasi taip, kaip gaunasi. Taigi, tęsiu gyvenimą be kofeino. Jei teisingai skaičiuoju - tai šiandien kaip tik dvi savaitės. Kavos kartais vis dar norisi, ar bent jau arbatos. Pasibaigus iššūkio laikui, manau, tikrai neatsisakysiu poros matė porcijų per dieną. Kavą, ko gero, ribosiu stipriai - ne daugiau vieno puodelio per dieną, na o arbatos nelabai koks gėrėjas buvau ir iki šiol, be to žaliojoje arbatoje, kurią mėgstu, kofeino tikrai mažai.

Kol kas savijautos pokyčiai teigiami: nepaisant, kad miegu iki 6 val. per parą, tačiau nuskambėjus žadintuvui, keliuosi daug lengviau nei iki šiol. Manau, tai todėl, kad neliko vadinamojo miego bado, kuris atsiranda kofeinui apgavus smegenis. Kaip kofeinas apgaudinėja mūsų organizmą - tai jau kito straipsnelio tema, kuriam vis neturiu pakankamai laiko.

Šiandien papildomai dar prisijungiau prie kasdienių iššūkių programos, kurios idėja "kasdieniai maži pokyčiai veda prie didžiulių rezultatų". Apie pasiekimus ir apskritai apie pačią programą parašysiu šiek tiek vėliau, kai įsivažiuosiu. Pavojus - tai, kad ši programa yra savotiškas socialinis tinklas ir reikalauja nemažo įsitraukimo, arba griežto veiklos ribojimo, ką ir planuoju įgyvendinti jos atžvilgiu.

Ateities projektai - šalia 30 dienų ir kasdienių veiksmų planuoju pradėti programą "Išmok ką nors naujo kiekvieną savaitę".
