---
author: dainius
comments: true
date: 2010-05-27 09:25:36+00:00
layout: post
slug: b-gates-apie-gyvenima
title: B. Gates apie gyvenimą
wordpress_id: 425
categories:
- asmeninis tobulėjimas
- dienoraštis
tags:
- citatos
- ekonomika
- gates
- mintys
- tobulėjimas
---

Bilas Geitsas neseniai sakė kalbą universitete apie 11 dalykų, kurių jaunimas niekada neišmoks mokykloje. Jis kalbėjo apie tai, kad politiškai korektiškas ir pagyromis grįstas auklėjimas sukūrė jaunąją kartą, kuri visiškai nesuvokia realybės, ir kad toks auklėjimas sudaro prielaidas patirti nesėkmes realiame gyvenime.

1. Gyvenimas yra neteisingas - pratinkitės prie to.

2. Pasauliui nerūpi jūsų savigarba ir savo vertės pajautimas. Pasaulis tikisi, kad jūs VISŲ PIRMA kažką nuveiksite vardan to, kad galėtumėte gerai jaustis.

3. Jūs neuždirbsite 60 000 USD į metus tuoj po mokyklos baigimo. Jūs netapsite viceprezidentu ar neturėsite telefono automobilyje, kol to neužsidirbsite.

4. Jei manote, kad jūsų mokytojas nepakenčiamas - pamatysite, koks bus jūsų viršininkas.

5. Užsidirbti pragyvenimui kepant kotletus nėra jūsų savigarbos žeminimas. Jūsų tėvai kotletų kepimą vadino PROGA.

6. Jei jūs patirsite nesėkmę, tai nėra jūsų tėvų kaltė. Neverkšlenkite dėl savo klaidų, mokykitės iš jų.

7. Iki jums gimstant jūsų tėvai nebuvo tokie nuobodūs. Tokiais jie tapo apmokėdami jūsų sąsakaitas, skalbdami jūsų drabužius ir klausydami jūsų kalbų apie tai, kokie ypatingi jūs esate. Tad prieš imdamiesi gelbėti atogražų miškus nuo jusų tėvų kartai priklausančių niokotojų pamėginkite išsikuopti rūbų spintą savo kambaryje.

8. Jūsų mokykla gal nebeskirsto vaikų į laimėtojus ir pralaimėtojus, bet gyvenimas to daryti nenustojo. Kai kuriose mokyklose yra net panaikinti neigiami įvertinimai, ir jums leidžiama daugybę kartų mėginti, kol randate teisingą atsakymą. Tai visiškai nepanašu į tai, kas vyksta realiame gyvenime.

9. Gyvenimas nėra suskirstytas į semestrus. Jūs negausite vasaros atostogų, ir darbdaviui visai neįdomu, ar jus turite laiko ATRASTI SAVE- darykite tai asmeniniu laiku.

10. Televizija NĖRA realus gyvenimas. Realiame gyvenime žmonės turi palikti kavines ir eiti į darbą.

11. Gerai elkitės su vėplomis - gali būti, kad vienam iš jų jums teks dirbti.

P.S. Autentiškumu nesu garantuotas, bet so true...
