---
author: dainius
comments: true
date: 2008-06-11 22:19:13+00:00
layout: post
slug: polifazinio-miego-projekto-dienoratis-antroji-diena
title: 'Polifazinio miego projekto dienoraštis: antroji diena'
wordpress_id: 4259
categories:
- dienoraštis
- polifazinis miegas
tags:
- polifazinis miegas
---

 

6:00. Labas rytas, skamba žadintuvas. Miegas posunkis, akys kaip žvyro pripiltos. Dušas ir kava labai pagelbėja. Savo kailiu pajutau [kitų autorių minėtus](http://30dienu.lt/polifazinio-miego-info-resursai/) pašalinius efektus: nebeskiriu savaitės dienų; apetitas žvėriškas. Darbingumas ir dėmesys panašūs kaip [vakar](http://30dienu.lt/polifazinio-miego-projekto-dienoratis-pirmoji-diena/). Tačiau šiandien save galiu pagirti: režimo laikiausi beveik pavyzdingai, ne didesniais kaip 5 minučių nukrypimais. Su dieniniais užmigimais kol kas sekasi sunkokai, tai greičiau ne miegas, o kažkokia “plaukianti” būsena, tačiau keliantis laiku ir nepermiegant grafike nustatyto laiko užmigimai po truputį eina į savo vėžes, t.y. vis labiau panėšėja į snaudimą/miegą, negu gulėjimą užmerktomis akimis (taip, taip, pirmasis mano vakar dienos miegas buvo būtent toks).

 

Nuveikti darbai:

 

šią savaitę pagaliau bus atidarytas naujas vienos parduotuvės skyrius;

 

bent jau man atrodo, kad šiek tiek daugiau laiko galiu praleisti su vaikais ir šeima, kadangi “popierinį” darbą pasilieku likus paskutinėms 3-4 valandioms iki pagrindinio miego, kai visa šeimyna jau būna sumigusi;

 

truputį rankos pridedu prie buities – prieš eidamas miegoti 3:00 sutvarkau indus ir įjungiu indaplovę (dabar šis darbas “nevagia” laiko nei nuo šeimynos, nei nuo rytinio kavagėrio).

 

Kol kas tiek. Tikiuosi toliau progresuoti tik pirmyn ir “nesulūžti”, kaip kitas LT blogeris, mėginęs [pasinaudoti](http://www.blogas.lt/ego/365217/miego-mokslas.html) polifazinio miego teikiamais privalumais.
