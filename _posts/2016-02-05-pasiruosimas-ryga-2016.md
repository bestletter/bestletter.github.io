---
published: true
author: dainius
comments: true
date: 2016-02-05 12:45:00+00:00
layout: post
slug: pasiruosimas-ryga-2016
title: "Pasiruošimas 2016 metų Rygos maratonui"
subtitle: "Šiemet gaudau savo svajonę už uodegos ir labai tikiuosi, kad Rygos maratonui pavyks pasiruošti žymiai geriau, negu 2015 metų Vilniaus maratonui. Juo labiau, kad be aplinkybių sukeltų trikdžių, bėgdamas Vilniuje atradau savo silpnąsias vietas ir ėmiausi priemonių joms ištaisyti."
categories:
- iššūkis
tags:
- bėgimas
- motyvacija
- planai
---

Šiemet gaudau savo svajonę už uodegos ir labai tikiuosi, kad Rygos maratonui pavyks pasiruošti žymiai geriau, negu [2015 metų Vilniaus maratonui](http://30dienu.lt/42-195-m). Juo labiau, kad be aplinkybių sukeltų trikdžių, bėgdamas Vilniuje atradau savo silpnąsias vietas ir ėmiausi priemonių joms ištaisyti: kompresines blauzdines turiu, vitaminus/mineralus vartoju, tinkami (labai tikiuosi) bėgimo batai jau prabėgioti (šiai dienai su jais jau nubėgau 230 km, tikiuosi, kad kaip tik pakaks pasiruošimui ir varžyboms, o po maratono, greičiausiai, vėl reiks dairytis naujo apavo). Beliko išsirinkti man labiausiai tinkančius energetinius geliukus.

<h2 class="section-heading">Treniruočių programa</h2>

Treniruotes vykdau nuo vasario 2 d. pagal [Bridger Ridge Run](https://bridgerridgerun.wordpress.com/2015/03/30/how-to-run-a-3-hour-marathon-a-just-enough-training-approach/) trijų valandų treniruočių programą. Pagrindinis aprašymas labai puikiai yra aprašyti ten, tad aš vėliau tik sudėsiu savo treniruotes su distancijom/laikais sekančiuose įrašuose. Treniruojuosi kiekvieną antradienį, ketvirtadienį ir šeštadienį. Antradieniais bėgu tempinius: kažkokia distancija varžybų tempu - 4:00-4:09 min/km. Ketvirtadieniais intervalus: 800 m per 3 minutes/3 minutės atsistatymo (pradedant 2 pakartojimais, didinant iki 10 ir vėl grįžtant iki 2). Šeštadieniai - ilgųjų bėgimų diena. 1,5-2 valandos (palaipsniui ilginant laiką) 5 min./km tempu plius 2-10 km maratono tempu. Programos trukmė - 15 savaičių. Tikiu, kad pasiruošti pavyks, kadangi pradėdamas bėgioti sugebėjau "nuo sofos" [per 7 savaites pasiruošti pusei maratono](http://30dienu.lt/puse-maratono-per-7-savaites). Tąsyk finišavau per [1:44:59](https://runkeeper.com/user/dainiust/activity/248783262). Norintys stebėti detaliau ar treniruotis kartu mane gali susirasti [Runkeeper](https://runkeeper.com/user/dainiust/profile) ar [Endomondo](https://www.endomondo.com/profile/6418905).
