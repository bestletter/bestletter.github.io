---
author: dainius
comments: true
date: 2011-12-19 21:34:40+00:00
layout: post
slug: trisdesimt-sesi
title: Trisdešimt... šeši
wordpress_id: 69
categories:
- asmeninis tobulėjimas
tags:
- motyvacija
- planas
- tobulėjimas
- uždarbis
- verslas
---

Nežinau kiek simboliškai, tačiau šiandien [Google+](https://plus.google.com/u/0/106188829583496636126/) sraute akis vėl užkliuvo už skaičiaus 30. Tai [30 under 30 Forbes sąrašas](http://www.forbes.com/special-report/2011/30-under30-12/30-under-30-12_media.html), pasidalintas Pete Cashmore. Dalijimosi priežastys aiškios: Mashable autorius pirmoje šio sąrašo vietoje. Kadangi man jau nepavyks patapti 30 under 30, pagalvojau, kad, visgi, planas minimum: 60 under 60. Ką tai reiškia? Ogi, kad išeisiu į pensiją dar iki šešiasdešimties ir savo dispozicijoj turėsiu 60MM "hardcash". Ir normalia valiuta, o ne tugrikais ar dar kuom nors, kuo Zimbabvėj nė sienų neklijuoja.

Kaip tai atliksiu? Kadangi [Karaliaus](http://30dienu.lt/nemokamos-knygos-internete-1/) knyga parodė, kad man labiausiai tinkamas infoverslas, tai ir stengsiuosi juo užsiimti. Ko gero, paprasčiausias būdas užsidirbti infoversle - tai išspręsti žmonių problemas ir sutaupyti jiems laiko.

Keletas patarimų, kaip greitai ir efektyviai sukurti savo verslą, kad ir su minimaliom investicijom ir minimaliom pajamom, tačiau pilnai funkcionuojantį, tokį, kuris gali būti didesnio projekto pradžia, ar taip vadinamoji "smėlio dėžė", įgūdžiams lavinti yra aprašyta [Mariaus knygoje](http://30dienu.lt/nemokama-e-knyga-kaip-sukurti-savo-versla-per-30-dienu/).

Žinoma, galutiniam tikslui 30 dienų yra žiauriai per trumpas lako tarpas. Šiuo metu užsiimu tuo, kad dalinu tą laiką iki šešiasdešimties smulkesniais etapais. Kaip ir kiekvienam dideliam projektui, čia reikia išskirti skirtingo lygio etapus su tarpiniais tikslais ir žingsniais, reikalingais jiems atlikti. Susidėlioti prioritetus ir dirbti nuosekliai siekiant tikslo. Tam aš turiu daugiau nei 7000 dienų - tikrai pakankamas laiko tarpas!

Trumpojo laikotarpio - 2012-ųjų planus išduosiu čia ir dabar: iki metų pabaigos pajamos iš infoverslo vystymo viršys mano darbo užmokestį.

Sekančius etapus, bei ilgalaikių tikslų planavimo ypatumus pateiksiu vėlesniame įraše, galbūt dar iki Naujųjų metų.

P.S. Sveikinimus ir kritiką priimu grynais, arba pavedimu :)
