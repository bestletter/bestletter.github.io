---
author: dainius
comments: true
date: 2011-12-08 20:56:40+00:00
layout: post
slug: nemokama-e-knyga-kaip-sukurti-savo-versla-per-30-dienu
title: 'Nemokama e-knyga: Kaip sukurti savo verslą per 30 dienų'
wordpress_id: 63
categories:
- knygos
tags:
- 30 dienų
- motyvacija
- pramogos
- rašymas
- tobulėjimas
- uždarbis
- verslas
---



Kiek daugiau nei prieš mėnesį apžvelgiau pirmąją [nemokamą e-knygą,](http://30dienu.lt/nemokamos-knygos-internete-1/) kuri gali būti savotiškas savianalizės vadovas, padėsiantis nustatyti, kaip žemai jūs puolėte ir ar puolėte pakankamai, kad norėtumėte ką nors keisti. Jei esate iš tų, kurie, vis dėlto, pajudėjote po pirmosios knygos perskaitymo ir jums tinka infoverslas, šis įrašas kaip tik jums. Pristatau Mariaus knygą apie tai, kaip sukurti veikiantį internetinį verslą vos per 30 dienų. Ši knyga gali būti puikus pradžiamokslis ir smėlio dėžė/poligonas, ketinantiems pradėti rimtesnį verslą, tačiau neturintiems patirties ir nežinantiems ar tikrai nori ir gali tuo užsiimti.

Perskaitę šią knygą dar tą patį vakarą galite pradėti savo verslą, o investicijos - tik jūsų laikas. Žinoma, norint, kad jūsų internetinis projektas atrodytų rimtai, vis dėlto teks investuoti 23 Lt. domeno (internetinio adreso) įsigijimui ir bent po 9 Lt./mėn. svetainės talpinimui, tačiau elgiantis išradingai, pradžioje gali pakakti vien tik jūsų laisvalaikio. Vienok, tai tik laiko klausimas, kada pamatysite, kad nemokami sprendimai ne visiškai tinka jūsų poreikiams. Žinoma, geriau pradėti kurti sistemą nemokamomis priemonėmis, negu iš viso nieko nedaryti. Juo labiau, kad kurdami viską nemokamomis priemonėmis, jūs dar gausite ir moralinį atlygį: sužinosite vis naujų dalykų, kurie gali praversti ateityje. Ir apskritai, liaudies išmintis sako, kad dumblas kaupiasi tik stovinčiame vandenyje, tad siūlau jums savo smegenyse sukelti audrą!

Komentaruose jau buvo klausta, o [kaip gi iš internetinio puslapio uždirbti pinigų](http://30dienu.lt/dienos-issukis-tobulejimui-reikia-tikslo/)? I šį klausimą norėčiau atsakyti citata iš Mariaus knygos:


<blockquote>1. Geras interneto vardas – domenas (investuojate 15-30 litų, o po 2-5 metų galite parduoti už kelis
tūkstančius);
2. Partnerystės (affiliate) programa, kur pats reklamuojate susijusius produktus už komisinį mokestį;
3. Trečiųjų šalių reklama puslapyje (už savaitę, ar mėnesį reklamuojamą paslaugą ar produktą). Reklama
gali būti grafinė arba tekstinė;
4. Atlyginimas už SEO (SEO – Search Engine Optimization) pagalbą – nuorodas, specifinius tekstus su
kitokiais raktažodžiais ir nuorodomis jūsų puslapyje;
5. Puslapio pardavimas plėtros kompanijai, kai už tam tikrą sumą parduodate visą puslapį su turiniu ir
vardu;
6. Puslapio nuoma, kai už tam tikrą procentą nuo pelno išnuomojate esamą puslapį kitam specialistui ir jis
toliau savo būdais iš jo uždirbinėja pinigus.</blockquote>


Skaitydami knygą, kuriai, beje, pakanka 20-30 minučių, puslapis po puslapio sužinosite nuo ko pradėti kurti tokį informacinį verslą, kiek kuris darbo etapas užims laiko, kur ir kaip ieškoti informacijos. Jei esate "labai užsiėmęs", tačiau mano įrašą perskaitėte iki šios vietos, patarčiau sau nemeluoti, o perskaityti įrašą iki pabaigos ir iš karto griebtis knygos. Nes knygoje surasite receptą, kaip sukurti informacinį verslą laisvu nuo darbo laiku, nebent, [anot Karaliaus](http://30dienu.lt/nemokamos-knygos-internete-1/), esate vargšas ir tinginys. tuomet nepadės jokios knygos. Na, o jei skaitant knygas nenustygstate vietoje ir kirba noras kuo greičiau pradėti veiklą - knyga "[Kaip susikurto savo verslą per 30 dienų](http://www.eventreservation.eu/files/kaip_sukurti_versla_per_30_dienu.pdf)" kaip tik jums!


Na, o jei knygoje aprašomo verslo kurti nenorite, tačiau patiko teikiamos paslaugos - apie jas plačiau galite pasiskaityti [eitne.lt portale](http://eitne.lt/2011/originalus-vaiko-gimtadienis-ar-kitos-sventes-vakarelis/) ar pačių [GoCrazy](http://www.gocrazy.lt/gimtadienis-vaikui?aff_id=32&website=eitne.lt&extra=) puslapyje.

Tebūnie tai apšilimas prieš sekantį pamokymą - kaip per 30 dienų parašyti ir išleisti knygą! Sėkmės!
