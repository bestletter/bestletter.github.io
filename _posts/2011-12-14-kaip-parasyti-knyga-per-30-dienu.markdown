---
author: dainius
comments: true
date: 2011-12-14 18:19:59+00:00
layout: post
slug: kaip-parasyti-knyga-per-30-dienu
title: Kaip parašyti knygą per 30 dienų?
wordpress_id: 66
categories:
- knygos
tags:
- 30 dienų
- motyvacija
- rašymas
- tobulėjimas
- uždarbis
- verslas
---



Ar kada svajojote tapti rašytoju? Ne, ne tuo, kuris rašo, o tuo, kurį spausdina ir skaito. Jei svajojote, vadinasi pusę žingsnio jau žengėte. Dabar belieka atlikti pirmąjį žingsnį iki galo, truputį pasiryžimo, susikaupimo 30-čiai dienų ir pirmyn! Prieš pradėdami šį darbą būtinai pasigirkite pažįstamiems. Jie pradės jums aiškinti, kad tai neįmanoma. Ar įsivaizduojate su kokiu malonumu galėsite pristatyti jiems savo knygą praėjus mėnesiui?

Visi įsivaizduoja kiek tai yra žurnalo ar laikraščio skiltis, o kokios apimties turi būti knyga? Kad skaitytojai norėtų už ją mokėti nors ir simbolinius 5 litus (kalbame apie elektroninę knygą), ir kad gautų iš jos naudos, bei perskaitę rekomenduotų kitiems, knygos apimtis turėtų būti maždaug 20000 žodžių. Tai atrodo baisiai daug? Ne, mėnuo laiko - visiškai pakankamas laikas parašyti tiek vertingo ir įdomaus turinio. Taigi, pradedam.


### 1-2 diena. Pasirenkame temą.


Stop! Nepulkite rašyti. Tam dar ateis laikas. Taip, galbūt jūs mėgstate ir mokate rašyti, pirštai ant klaviatūros lenktyniauja su mintimis ir viskas kompiuterio ekrane gulasi tiesiog tobulai. Tačiau jūs rašote ne sau. Juk norite, kad jūsų knygą žmonės pirktų ir skaitytų, kad rekomenduotų ją savo draugams, pažįstamiems. Kad jūsų mėnesio darbas būtų atlygintas. Bent simboliškai. o gal ne visai. juk pakanka parduoti 200 elektroninių knygų, kainuojančių po 10 litų ir jūs jau galite pakeisti savo seną kompiuterį nauju ir imtis naujos knygos... Arba tiesiog išleisti šiuos pinigus maloniam savaitgaliui, pailsėti.

Taigi, pirmiausiai pagalvokite kokias sritis geriausiai išmanote, taip pat, kuo domisi jūsų draugai, pažįstami, bendradarbiai, kiti žmonės, apie ką jie norėtų sužinoti? Ne mažiau svarbu, kad jūs taip pat norėtumėte, jei prireiks, patobulinti šios srities žinias su malonumu. Dabar jau užsirašykite šią idėją ant lapelio ir niekam nerodykite.

Dabar pamėginkite išsiaiškinti, ko žmonės iš tikrųjų nori, už ką je mokėtų piinigus? Kadangi neturite laba daug laiko, nepavyks atlikti nuodugnios rinkos analizės. Tačiau galite paklausti savo sekėjų twitter, draugų Facebook, google+ bičiulių. Galiausiai sukurti internetinę anketą specializuotame puslapyje.

Tokia knyga turėtų būti **specializuota**. Nepavyks per mėnesį parašyti išsamaus veikalo, kuris išnagrinėtų visus kokios nors temos aspektus. Taip pat, tuomet neliktų galimybės jums išleisti sekančios knygos, kuri galėtų papildyti ar pratęsti pirmąją.

**Naudinga**. Jei rašote tinklaraštį, pasidomėkite, ko komentaruose dažniausiai klausia skaitytojai, kokios problemos kyla jūsų draugams socialiniuose tinkluose, ką jie norėtų sužinoti ir už ką būtų pasiryžę mokėti pinigus.


### 3-4 diena. Rašome metmenis.


Metmenys padės jums nustatyti, kokiais aspektais derėtų pasidomėti giliau, ką aprašyti plačiau, kaip pristatyti skaitytojui vieną ar kitą niuansą. Nėra vieno ir teisingo būdo sudaryti metmenims, tačiau žemiau esantys patarimai palengins jūsų darbą.



	
  * **Nusipieškite minčių žemėlapį.** Lapo centre užrašykite temą ir "aplipdykite" ją idėjomis, mintimis. Rašykite viską, kas tik šauna į galvą, svarbius ir mažiau svarbius dalykus atskirsite vėliau.

	
  * **Mastykite "atgal".** Pradėkite nuo išvadų, knygos pabaigos. Ką skaitytojas galės atlikti perskaitęs knygą? Kokios žinios, įgūdžiai tam reikalingi? Kas prieš tai?

	
  * **Sudarykite sąrašą.** Jei esate pakankamai susipažinęs su aprašoma sritimi ar problemomis, tuomet, greičiausiai, metmenis jau turite mintyse. Pasižymėkite popieriaus lape, kokie skyriai bus knygoje, kokia jų seka? Kai žinote skyrių sąrašą, tuomet kiekvienam skyriui parašykite po 3-5 kertines idėjas.

	
  * **Nagrinėkite kitas popierines ir elektronines knygas.** Pasidomėkite, kokie skyriai yra kitose knygose? Galbūt kai kurie skyriai būna visose knygose? Kokia jų seka? Ar nieko nepraleidote savo sąraše?


Dabar kaip tik metas nuspręsti, kokia bus skyrių struktūra, planas. Tai palengvins ir pagreitins knygos rašymą. Pavyzdžiui jūsų skyriai gali būti parašyti taip:

	
  1. citata ir/ar pagrindinė mintis;

	
  2. pavyzdžiai, problemos, jų sprendimo būdai;

	
  3. užduotys ir klausimai.


Žinoma, tai labai supaprastinta schema, jūs galite nuspręsti kokiose vietose kokia grafinė medžiaga bus pateikiama ir kaip, ar bus nuorodos į elektroninius resursus, jei tokie yra ir panašiai.


### 5-25 diena. Rašome.


Štai ir išaušo penktoji diena. Dabar jau galite pradėti rašyti!

Jei jūsų tikslas - parašyti 20000 žodžių knygą (80-100 psl., tarkime, kad jūs pateiksite ir truputį vaizdinės informacijos), tuomet kasdien privalote parašyti po 1000 žodžių kokybiško turinio. Galbūt tai tikrai nemenkas užmojis, tačiau jūs parašytiste savo knygą per mėnesį o ne per pusmetį, metus ar... niekada.

Žemiau esantys patarimai palengvins ir pagreitins rašymą.

Dirbkite tinkamu paros metu. Galbūt jūsų produktyvumas didžiausias 5 val. ryte, o gal tuomet, kai vaikai išeina į mokyklą, ar šeimynykščiai suminga? Gal jums iš viso nepatogu dirbti namuose? Tuomet eikite į skaityklą, biblioteką ar HUBą - bus mažiau pagundų ir dingsčių atsitraukti nuo veiklos.

Kol rašote, pašalinkite visus trikdžius. Nustatykite tylųjį mobiliojo telefono režimą, išjunkite internetą, naudokite tokį teksto redaktorių, kuris turi pilno ekrano režimą.

Naudokite laikmatį. Nustatykite 30 minučių atgalinį laiko skaičiavimą ir pradėkite rašyti. Rašykite neatsitraukdami, kol nenuskambės signalas, pranešantis apie nustatyto laiko pabaigą. Rašykite net tuomet, jei neturite minčių. Tiesiog rašykite. Rašykite taip, kaip kalbate. Yra toks dalykas, kaip rašytojo blokas, kai nėra minčių, tačiau dar neteko susidurti su kalbėtojo bloku, tad jei visai neturite minčių, tiesiog rašykite taip, lyg kalbėtumėte.

Netaisykite klaidų. Šis laikas skirtas rašymui. Taisysite ir redaguosite tam skirtu laiku, o ne dabar.

Jei kokio nors aspekto negalite aprašyti dėl kilusių neaiškumų, pasižymėkite teksto vietą, kad lengvai surastumėte ir rašykite toliau. Tyrimai ir informacijos rinkimas irgi atliekami tam skirtu metu. Dabar tiesiog rašykite.

Būtinai rašykite kasdien. Jei ne 1000 žodžių tai nors 200-300. Rašykite visas 20 dienų iš eilės. Kuo daugiau rašote, tuo labiau lavėja jūsų įgūdis rašyti ir pasiekti užsibrėžtą žodžių normą bus lengviau. Tegu rašymas tampa įpročiu. Vietoj televizoriaus žiūrėjimo. Galiausiai, vietoj namų ruošos, jei tam nelieka laiko. Bent tam laikui, kol parašysite ir išleisite savo knygą.

Neskaičiuokite žodžių. Tiesiog rašykite. Vienintelis dalykas, ką dar galite daryti be rašymo - tai laiks nuo laiko išsaugoti savo rašinį, bet geriausiai būtų, jei programa, su kuria dirbate, turėtų automatinio išsaugojimo galimybę.


### 26-28 diena. Redaguojame.


Idealiu atveju, būtų gerai palaukti keletą dienų ar net visą savaitę, tačiau pagal paną mes teturime keletą dienų. Perkelkite savo knygą į elektroninę skaityklę, jei turite galimybę - išsispausdinkite. Taip pamatysime savo knygą tarsi iš šalies. Skaitydami pirmą kartą nekreipkite dėmesio į smulkmenas.



	
  1. Pasižymėkite, ar yra kokių nors klausimų ar aspektų, kuriuos nagrinėjate keliose teksto vietose.

	
  2. Galbūt kokią nors vertą paminėti informaciją praleidote ar tiesiog pamiršote berašydami.

	
  3. Galbūt, kai kurie skyriai taps aiškesni juos išdėsčius kitaip, o gal netgi kai kuriuos skyrius reikia sukeisti vietomis.


Pasižymėkite visas taisytinas stiliaus, gramatikos ar logikos klaidas, kurias pastebėjote, tačiau nesijaudinkite dėl smulkmenų.

Kai knygą jau perskaitėte pirmą kartą ir pataisėte visas pastebėtas klaidas, galite imtis skyrių perrašymo ar struktūros keitimo, jei reikia. Taip pat dabar pats metas detalizuoti ar generalizuoti kai kurias vietas, jei nuo to knyga taps aiškesnė. Dar reikia sudėlioti nuorodas į kitus knygos skyrius ar išorinius šaltinius, sudaryti naudotos literatūros sąrašą.

28-osios dienos vakare knyga, greičiausiai, jau atrodo baigta.


### 29-30 diena. Paskutiniai pakeitimai.


Dar kartą išspausdinkite savo knygą. Perskaitykite neskubėdami, stenkitės patikrinti kiekvieną sakinį, žodį. Skaitydami ieškokite neaiškių ar dviprasmiškų sakinių, neatidumo klaidų. Ypač stenkitės atkreipti dėmesį į žodžius, kurie gramatiškai taisyklingi, tačiau turi kitą reikšmę (susikeitusios ar praleistos raidės). Galbūt atrasite net praleistų žodžių. Jei abejojate dėl kokio nors termino - būtinai pasitikrinkite jo reikšmę žodyne.

Ir štai toji diena. Jūs - rašytojas!

Dabar pats metas pristatyti knygą bičiuliams, kurie prieš 30 dienų sakė, kad jūs to nesugebėsite padaryti. Įrištą popierinį egzempliorių, ar elektroninę pdf kopiją. Suvalgykite savo desertą su pasimėgavimu, o rytoj pasirūpinkite, kad jūsų platinami elektroninės knygos egzemplioriai pasiektų internetinius knygynus ir laukite skaitytojų atsiliepimų.

Beje, kad būtų lengviau įsivaizduoti 1000 žodžių normą - jūs ką tik perskaitėte 1170 žodžių.

Parengta pagal [CopyBlogger](http://www.copyblogger.com/).
