---
author: dainius
comments: true
date: 2012-01-21 16:57:35+00:00
layout: post
slug: 2012-pradzia-issukiai
title: 2012 pradžia - iššūkiai
wordpress_id: 75
categories:
- iššūkis
tags:
- motyvacija
- rašymas
- savijauta
- svajonės
---



Taigi, pasigyriau, ką gero nuveikęs per 2011 ir užstrigau su naujais įrašais. Bent jau šitame portale. O 2012-ieji prasidėjo audringai: sėdom ant lagaminų. Ne, į airijas ar uk nepatraukėm. Miesto ribose. Tiesiog keičiame butą į namą su kiemu vaikams. Ir vis po trupinėlį tebevežu daiktus namo grįždamas iš darbo. Žodžiu, mėginame palaikyti ir "užvesti" sistemą, o kol toks procesas vykdomas intensyviai - tai nelabai laiko lieka nei rašymui nei projektų vystymui. Su namu dar "paveldėjom" katiną romantišku vardu Bučkis.

Taigi - apie ką aš čia? Ogi apie iššūkius. Tik jie mums padeda tobulėti ir judėti pirmyn. Taip, kartais atrodo, kad sunku, kad jau daugiau nebegaliu judėti pirmyn. Tačiau norint įgyvendinti projektą, priimti iššūkį reikalingi du dalykai - pastovumas ir atkaklus, nuoseklus darbas pasirinkta kryptimi. Jei tik moralė mėgina sušlubuoti, visad prisimenu citatą:


<blockquote>The winners never quit, the quitters never win.</blockquote>


Mano pasirinkimas neišeiti iš žaidimo. Namas irgi buvo tik mintyse ir svajonėse. Ir visus metus kantriai, kaip kokie žvejai prie tuščios eketės su žmona laukėme, ko atsiras namas būtent tokiom sąlygom ir toks, kokio mums šiandien reikia ir kokį galime/norime sau leisti.

Kita problema - turbūt pamenate, [kai rašiau](http://30dienu.lt/2011-ieji-ka-gero-nuveikiau-siemet/), kad vienas iš tikslų yra pasiekti, jog pajamos iš interneto projektų būtų ne mažesnės nei darbo užmokestis - tai va tas užmokestis žada didėti, ir gana ženkliai. Na, bet kaip visai neseniai sakė [Setas Godinas](http://sethgodin.typepad.com/seths_blog/2012/01/over-your-head.html) - jei jau vandens tiek, kad negali eiti ir tenka plaukti - koks skirtumas, koks baseino gylis. Planai nesikeičia. Tuo labiau, kad, panašu, praėjusių metų paskutinio ketvirčio darbas pradeda duoti rezultatus.

Norėdamas pagerinti tuos rezultatus, leisiu sau pareklamuoti čia vieną savo projektų ir galimybę iš jo uždirbti. [Yra pasirinkimas](http://eitne.lt/2012/uzdirbk-2012-aisiais-kartu-su-eitne-lt/) ir tiems, kas norėtų uždirbti mažiau, ir ambicingiems, kuriems minimumo neužtenka.

O tiems, kam pinigų nereikia ir niežti rankos geriems darbams, taip pat [turime pasiūlymą](http://eitne.lt/2012/padovanokime-siluma-maziesiems-neisnesiotukams/) - tiesa, reikia mokėti megzti, turėti mezgančią draugę, arba įkalbinti mamą ar močiutę.

Kitas projektas, prie kurio esu prikišęs savo rankas (ar klaviatūrą...) - [šiandien jau sulaukė kuklaus garbingo pusės metų jubiliejaus](http://www.fwd.lt/2012/apzvalgos/fwd-lt-komandos-ispudziai-po-puses-metu-eteryje/) ir pykčiui tų, kurie sakė,neva viskas greit iširs ir kolektyvas išsibėgios - judame pirmyn, kaip ir sako pats projekto pavadinimas.

Taigi, šiam sykiui tiek, ir dar sausio mėnesį laukite pirmojo straipsnio, apie tai, kokiais būdais galima uždirbti iš internetinių projektų.
