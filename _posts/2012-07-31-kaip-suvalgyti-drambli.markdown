---
author: dainius
comments: true
date: 2012-07-31 17:20:26+00:00
layout: post
slug: kaip-suvalgyti-drambli
title: Kaip suvalgyti... dramblį
wordpress_id: 164
categories:
- asmeninis tobulėjimas
tags:
- 30 dienų
- motyvacija
- planai
- planas
- tobulėjimas
---

Kaip galite pastebėti iš šio tinklaraščio pildymo dažnumo - esu apsėstas milijono idėjų, todėl dažnai nepavyksta įgyvendinti visko iki galo. Vieni projektai nunyksta dėl laiko stokos, kiti tiesiog savo prigimtimi netoleruoja menko dėmesio skyrimo. Tarsi būtų per mažai veiklos, po šiųmetinio [BLOGOUT](http://eitne.lt/2012/blogout2012/) kilo noras įgyvendinti dar vieną idėją, bet kadangi ji kol kas tėra juodraščio juodraštis (pre-alpha) dabar jos neviešinsiu.

Kaip jau minėjau - didžiausia problema - koncentracijos trūkumas. Tad rugpjūčio mėnesiui sau sugalvojau tokį "dramblio valgymo" projektą. Jei jis pavyks, rugpjūčio  mėnesį šis tinklaraštis turėtų pasipildyti 31 nauju straipsniuku. Projekto esmė paprasta - taip kaip dramblį gali suvalgyti kąsdamas po vieną kąsnelį (one bite at a time), taip ir bet kokioje veikloje: vienai dienai - vienas darbas. Tačiau darbai nebus dedikuoti kažkokiam konkrečiam vienam projektui, todėl rezultatas gali nustebinti netgi mane patį. Kasdien, 31 dieną iš eilės, pamėginsiu po vieną naują dalyką, kurio anksčiau nesu bandęs. Rytojaus veikla: važiuodamas klausysiu įsirašyto podcasto ar audioknygos.

Iš kur parsisiųsti podcastų, galite pažiūrėti šio mano [G+ įrašo komentaruose](https://plus.google.com/u/0/106188829583496636126/posts/3sL7Upm3ogN). Taip pat vertų dėmesio laidų ar audioknygų galima surasti pasinaudojus google paieška.

Rytoj laukite įspūdžių ir sekančios dienos veiklos aprašymo.
