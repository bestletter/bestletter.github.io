---
author: dainius
comments: true
date: 2011-10-17 19:58:44+00:00
layout: post
slug: ar-tikrai-30-dienu-kazkoks-magiskas-laiko-tarpas
title: Ar tikrai "30 dienų" - kažkoks magiškas laiko tarpas?
wordpress_id: 45
categories:
- asmeninis tobulėjimas
tags:
- 30 dienų
- motyvacija
- tobulėjimas
---



Sako "padaryk kokį nors veiksmą 28 dienas iš eilės ir 29-ąją tai taps įpročiu". Šis skaičius, tiesa, "suapvalintas" iki lygaus trisdešimtuko mane pastaruoju metu tiesiog persekioja. Štai neseniai Marius rašė, [kaip per 30 dienų](http://seku.lt/lietuviska-e-knyga-apie-affiliate-marketinga) paleisti internetinio verslo projektą. Šiandien vėl suradau patarimą, kaip per 30 dienų [parašyti knygą](http://www.copyblogger.com/ebook-in-30-day/). Ir ne bet kaip, o taip, kad galėtum ją parduoti... arba padovanoti. Įtariu, kad tų trisdešimtukų persekiojimas taip paprastai nesibaigs.

Nepaisant, kad pastarojo savo iššūkio, [išmokti aklojo spausdinimo](http://30dienu.lt/pirmasis-issukiu-menuo-be-kofeino-galima-isgyventi/), kol kas neįgyvendinau, tačiau idėja neapleista ir tęsiu kasdienių iššūkių projektą. Jau priėmiau 48 mažus iššūkius. Per šį laiką sudalyvavau 28 dienų programoje "Stipresnė šeima", o dabar dalyvauju "Išmintingo darbuotojo" programoje. Berašant kilo mintis, kad bent pora šių iššūkių per savaitę ir jų atlikimą galiu aprašyti čia, kad būtų įdomiau ir skaitytojams ir man pačiam pasiliktų dienoraštis/atsiminimas.

Na ir pabaigai vienas mažytis patarimas, kaip galima tapti išmintingesniu/produktyvesniu darbuotoju, nesvarbu sau ar kitiems: kasdien galima išmokti bent po vieną klaviatūros trumpinį (shortcut/hotkey) jūsų dažniausiai naudojamoje programoje. Taip pagreitinsite užduočių atlikimo laiką ir lavinsite protą.

Sėkmės!
