---
author: dainius
comments: true
date: 2013-04-30 12:34:25+00:00
layout: post
slug: noru-sarasas-kodel-ji-sudaryti
title: 'Norų sąrašas: kodėl jį sudaryti?'
wordpress_id: 4197
categories:
- asmeninis tobulėjimas
tags:
- motyvacija
- norai
- planai
- svajonės
- tobulėjimas
---

Dažnai atrodo, kad dirbame, darome krūvas smulkių darbų-darbelių, o link savo tikslo, gyvenimo svajonės taip ir nepajudame paskendę smulkmenose. Tačiau visai neseniai savo kailiu patyriau (tą patį patyrė ir aštuonmetė dukra), kad svajonių ir norų užrašymas, nesvarbu - popieriuje ar į kompiuterinį failą - yra magiškas. Pirmieji norai pradeda pildytis kone tą pačią dieną, kai juos užrašai. Norų sąrašas - tai tarsi savotiškas katalizatorius, kurį turėdami pradedate judėti pirmyn. Kodėl taip vyksta? Nėra didelės magijos. Užrašydami savo norus ir svajones tiesiog užfiksuojate juos ir galite stebėti, kaip jie pildosi.

Jei nenorite užstrigti - būtinai sudarykite savo svajonių ir norų sąrašą. Jis nebūtinai turi būti viešas, tačiau turi būti patogus jums patiems peržiūrėti ir pildyti, pažymėti išsipildžiusius norus. Susikurkite norų sąrašą ar netgi albumą taip, kad laisvą minutę būtų malonu jį pavartyti, kad susikurtumėte teigiamas asociacijas, jaukumą, pasitenkinimą, žiūrėdami į savo svajones.

Pirmyn - atlikite tai tiesiog dabar!
