---
author: dainius
comments: true
date: 2011-12-29 14:02:23+00:00
layout: post
slug: 2011-ieji-ka-gero-nuveikiau-siemet
title: '2011-ieji: ką gero nuveikiau šiemet?'
wordpress_id: 72
categories:
- asmeninis tobulėjimas
tags:
- motyvacija
- planai
- rašymas
- tobulėjimas
---



Dar vieni metai sparčiai artėja prie pabaigos. Man metų pabaiga simboliška tuo, kad ir [gimtadienis](http://30dienu.lt/trisdesimt-sesi/) labai arti metų sandūros. Taigi - puiki proga peržvelgti, kas pasiekta, kas ne visai ir kokie planai ateičiai. Pirmiausiai apie pasiekimus.

Vienas vystomų projektų - [eitne.lt](http://eitne.lt) - iš tinklaraščio pagaliau tapo tikru portalu. Už tai esu labai dėkingas gausiam autorių kolektyvui (dabar portale rašo 18 aktyvių autorių) ir [Mariui](http://asmeninis.blogr.lt/), už tai, kad suveikė kaip katalizatorius, bei už marketinginį palaikymą.


Ne mažiau svarbus įvykis - esu vienas naujai startavusio internetinio technologijų portalo [fwd.lt bendraautorių](http://fwd.lt). Šiame portale rašau technologijų, saugumo temomis.

[Ilonos straipsnyje](http://eitne.lt/2011/2011-metai-gruodis/) aprašyta dar keletas svarbių projektų/renginių, prie kurių įgyvendinimo truputėlį prisidėjau ir aš.

Be abejo - vienas svarbesnių projektų - šis tinklapis. Norėčiau jame rašyti šiek tiek dažniau, tačiau ne visada pakanka laiko. 2012 pasistengsiu, kad nauji straipsniai čia pasirodytų ne rečiau kaip dukart per mėnesį. Viena retesnio rašymo priežasčių - kai "nesirašo" arba neturi ką pasakyti. Pauzė, mano manymu, geriau, nei tuščiažodžiavimas.

Dabar trumpa pastraipa, kurią perskaitę tikri lietuviai galės pasidžiaugti - ko nepadariau 2011?

Vis dar neįvaldžiau "aklojo spausdinimo" technikos. Ši užduotis perkeliama į 2012. Daugiau planuotų bet neatliktų darbų nepamenu.

Planai 2012-iesiems.



	
  * Visų pirma, reguliariai rašyti visuose trijuose projektuose - ne mažiau kaip dukart per mėnesį. Vadinasi kas mėnesį reiks parašyti 6 straipsnius, truputį daugiau nei straipsnį per savaitę. Manau, kad įmanoma ir ne per daug sudėtinga.

	
  * Pradėti [eitne.lt bendraautoriams](http://eitne.lt/autoriai/) mokėti atlygį už straipsnius.

	
  * Iki 2012 metų galo pasiekti, kad pajamos iš internetinių projektų prilygtų gaunamam darbo užmokesčiui.

	
  * Įvaldyti "aklojo spausdinimo" sistemą.

	
  * [Parašyti](http://30dienu.lt/kaip-parasyti-knyga-per-30-dienu/) ir išleisti knygą.


Štai tokie mano pasiekimai ir planai ateinantiesiems. Pasidalinkite savaisiais komentaruose ir visiems - gerų metų!
