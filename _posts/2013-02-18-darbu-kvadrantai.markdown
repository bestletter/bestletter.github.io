---
author: dainius
comments: true
date: 2013-02-18 19:46:25+00:00
layout: post
slug: darbu-kvadrantai
title: Darbų kvadrantai
wordpress_id: 226
categories:
- asmeninis tobulėjimas
tags:
- motyvacija
- produktyvumas
- tobulėjimas
---

Žemiau esantis tekstas nukopipy..tas, nes jo tiek visur, kad negalima pavadinti originaliu. Čia jis dėl to, kad būtų man nuolat "po ranka".

Per dieną mes atliekame daug dalykų, tik klausimas, kurie iš jų veda mus prie užsibrėžtų tikslų, kuria mūsų gerovę, o kurie tieiog leidžia mums plaukti pasroviui?

Visus dienos darbus galima suskirstyti į keturias kategorijas:

A darbai: SVARBŪS ir SKUBŪS

B darbai: SVARBŪS, bet NESKUBŪS

C darbai: SKUBŪS, bet NESVARBŪS

D darbai: NESKUBŪS ir NESVARBŪS

Skubą mums dažnai primeta aplinka, o svarbą mes nusistatome patys, tai priklauso nuo mūsų įsitikinimų, nuo mūsų vertybių.

![Svarbu-Skubu-mazas](http://30dienu.kurapka.lt/files/2013/02/Svarbu-Skubu-mazas.png)



Stebėkite savo darbus ir surašykite kiek laiko Jūs praleidote A kvadrate, kiek B, kiek C ir kiek D?

Kaip Jūs manote, šios užduoties atlikimas, kuriam kvadratui priklauso? Žinoma B!

Jūs turite dėti visas pastangas, kad kuo daugiau Jūsų dienos darbų būtų B kvadrate. Darbai, kurie kuria Jūsų gerovę ir daro Jus efektyviais yra B kvadrato darbai.

Keletas rekomendacijų/patebėjimų:

B darbai neatliekami laiku virsta A darbais, todėl stenkitės juos atlikti laiku.

Jei atsisakysite D darbų, Jūs nepajusite jokio diskomforto, tiesiog liks daugiau laiko B darbams ir greičiau pasieksite savo tikslus.

C darbus galima deleguoti žmonėms, o dažnai pasirodo, kad skuba yra tiesiog primesta iš aplinkos, būkite atidūs.

Taigi, prie [socialinių tinklų dietos](http://30dienu.lt/naujas-issuku-ciklas-sausi-bukime-produktyvus/), kuri ženkliai padidino produktyvumą, papildomai stengsiuos atsikratyti D darbų ir neužsiauginti A.
