---
author: dainius
comments: true
date: 2012-05-15 09:54:23+00:00
layout: post
slug: 30-minuciu-kasdien-jusu-svajonems
title: 30... minučių kasdien jūsų svajonėms
wordpress_id: 155
categories:
- asmeninis tobulėjimas
tags:
- motyvacija
- planai
- tikslas
- tobulėjimas
---




Turbūt kiekvienas turime svajonę, o gal net kelias. Visi turime pomėgių. Tačiau ar tai tikra mūsų svajonė, tikslas, siekiamybė? Kaip tai nustatyti?


Labai lengvai - tiesiog pagalvokime, kiek laiko per dieną tam skiriame. Dažnai rutina pasiglemžia didelę dalį mūsų laiko ir vakare, kai jau atsilaisviname, tiesiog "neturime noro", esame pavargę ar surandame kitų užsiėmimų. Ir taip pamažu svajonės, didys siekiai pasimiršta, juos paskandina rutina.

Jei tikrai turite kažkokį ypatingą norą, siekį, žiūrėkite į jį kaip į kasdienę pareigą, pavyzdžiui reguliarų dantų valymą ar rytinį tualetą. Šiems dalykams kasdien skiriame dalelę savo laiko. Pradžioje pakaks jūsų tikslo siekimui kasdien, tačiau sistemingai ir koncentruotai, skirti po 30 minučių. Taip per metus jūs būsite paskyrę savo tikslo siekimui 180 valandų. Ir ne bet kokių, o tikslingų ir koncentruotų. Nepastebėsite, kaip laikui bėgant prie šio reguliaraus pusvalandžio prisidės dar šiek tiek, taip pat per tą patį laiką galėsite užsibrėžtus darbus padaryti daugiau ir/ar kokybiškiau. Tiesiog nusistatykite sau, kad 30 minučių - būtinas minimumas. Galima drąsiai teigti, kad tokiu būdu jau per pirmuosius metus savo tikslui jūs be didesnio vargo paskirsite mažiausiai 200 valandų.

Toks pasiryžimas gali būti puiki pradžia jūsų verslo/uždarbio idėjai ar projektui, kuris gali išsivystyti į savo darbo vietos ar netgi verslo sukūrimą.

Galite sakyti, kad dienotvarkė visiškai užimta ir nėra iš kur surasti netgi tų 30 minučių, nekalbant apie ilgesnį laiko tarpą. Tačiau prisiminkite, kad laiko visi turime vienodai, tiek aš, tiek jūs, tiek Bilas Geitsas, Warrenas Buffetas ar Richardas Bransonas. Idėjų, iš kur "susirinkti" savo 30 minučių per dieną yra begalės. Pavyzdžiui pasistenkite greičiau suvalgyti pietus, o likusį laiką išnaudoti sau. Skaitykite mažiau laikraščių, nežiūrėkite televizijos. Galbūt esate kinomanas ir kasdien vakare pažiūrite po vieną filmą? Apsiribokite vienu filmu per savaitę ir kasdien turėsite ne 30, o bent 90 minučių papildomo laiko. Negalite to atsisakyti? Tapkite filmų apžvalgininku ir spausdinkite savo įvertinimus, atsiliepimus bei rekomendacijas už pinigus. Tokiu atveju jūs **jau** paskiriate mažiausiai 90 minučių savo pomėgiui.

Būkite išradingi ir drąsūs!
