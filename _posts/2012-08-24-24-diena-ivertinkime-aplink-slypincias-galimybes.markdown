---
author: dainius
comments: true
date: 2012-08-24 19:08:47+00:00
layout: post
slug: 24-diena-ivertinkime-aplink-slypincias-galimybes
title: '24 diena: įvertinkime aplink slypinčias galimybes'
wordpress_id: 202
categories:
- iššūkis
tags:
- 30 dienų
- motyvacija
- savijauta
- tobulėjimas
---

Šiandien atradau galimybę peradresuoti maksimalų siuntų ir korespondencijos kiekį per įvairias kontoras, išskyrus Lietuvos paštą. Yra ir pasiuntinių paštai, pas mus vadinasi "Pajūrio paštas", yra siuntų tarnybos, yra [siuntos24.lt](http://siuntos24.lt).

Kodėl? Todėl, kad Lietuvos paštas nubraukė savo kokybiško aptarnavimo įdirbį galutinai. Jeigu negali man išduoti siuntos su siūlais adresuotos žmonai netgi kai parodau siuntos lapelį ir pateikiu asmens dokumentą, tai vadinasi vartotojo pasitenkinimo sužlugdymas. Atseit, man pateikus dokumentą atiduotų, jei korespondencija būtų atnešama į namus. Tačiau smulkių paketų į namus nieks nenešioja. Atneša tik pranešimą. Aš puikiai suprantu paštininkų atsakomybę, tačiau kalba eina ne apie dokumentus, o apie siūlus. Rytoj teks žmoną vežti iki pašto, nes ji dirba kitame mieste ir po darbo niekaip nespėja atsiimti siuntų, o išvažiuojam iš miestelio kol paštas dar nedirba. Tad belieka šeštadieniai, arba, anot paštininkės, žmona man turi parašyti **notariškai patvirtintą** įgaliojimą.

Įspūdis, kad LP uždirba 325 milijardus litų pelno per metus, kad gali taip elgtis su savo klientais, kurie pašte lankosi bent pora kartų per savaitę, o miestas yra tokio didumo, kad sveikiniesi tą pačią paštininkę, kai susitinki gastronome.

Taigi - išnaudota galimybė surasti naujus, mažiau vartotojus erzinančius, siuntimo kanalus.

Rytojaus užduotis: pasivaikščioti su šeima.
