---
author: dainius
comments: true
date: 2012-08-02 19:56:05+00:00
layout: post
slug: antras-kasnis-iki-pietu-be-trikdziu
title: 'Antras kąsnis: iki pietų - be trikdžių'
wordpress_id: 168
categories:
- asmeninis tobulėjimas
tags:
- 30 dienų
- motyvacija
- planai
- rašymas
- šventės
- tobulėjimas
---

Šiandien dariau tą patį, ką ir pirmą dieną - [audioskaičiau](http://30dienu.lt/valgome-drambli-pirmasis-kasnis/). Rytoj vėl "skaitysiu". Antrąją Kafkos "[Metamorfozių](http://librivox.org/the-metamorphosis-by-franz-kafka/)" dalį. Be to, kaip ir buvau užsibrėžęs, iki pietų užsiėmiau darbais nekreipdamas dėmesio į raudoną Google+ kvadratą. Kitų soc. tinklų trikdžių išvengti lengviau - jų tiesiog nejungiu ir viskas, o Google+ nuolat matomas vos atsiveri pašto dėžę. Iš tiesų padariau žymiai daugiau, negu padarydavau kitomis dienomis.

Šalia šio įpročio dar reiki užsibrėžti kitą - el. pašto tikrinimo grafikas. Taip taip - grafikas. Nuo rytojaus el. paštą tikrinsiu kiekvienos valandos pradžioje ir jam skirsiu maksimum 10 minučių. Taip turėtų susitaupyti dar daugiau laiko. Paprasta tokius dalykus daryti, jei dirbi ne prie kompiuterio, tačiau nuolat sėdint akis įbedus į ekraną dažnai nė nepastebi, kai atėjus laiškui jį perskaitai, kol skaitai, žiūrėk, pašto dėžėn įkrenta kitas, dar kitas ir taip be galo (pavyzdžiui šiandien gavau virš 70 laiškų).

Rytoj, o jei nespėsiu rytoj, tai poryt parašysiu kaip sekėsi ir kokie tokio darbo rezultatai. Kodėl galiu nesuspėti? Ogi todėl, kad Klaipėdoje jau prasidėjo Jūros šventė. Neoficialiai prie miesto šurmulio prisidėsime ir mes, darysime minikermošių šalia savo parduotuvės, gros [Laumės vaikas](http://laumėsvaikas.lt), vyks kitos linksmybės. Kas būsite Klaipėdoje rytoj po pietų ar šeštadienį - nepasididžiuokite, praeidami pasisveikinkite.

Jei, vis dėlto, rytoj nesuspėčiau parašyti, kaip man sekėsi, iš karto pristatau šeštadienio užduotį: vakare pasirašyti ateinančios savaitės pagrindinių darbų planą.

Sėkmės ir puikios šventės!
